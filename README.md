# Meskenlerin Güvenliğini Sağlamak Amacıyla Yabancı Kişi Tanıma Ve Bildirim Sistemi
Bu proje, Marmara Üniversitesi > Fen Bilimleri Enstitüsü > Elektrik-Elektronik Mühendisliği Yüksek Lisans bölümü, Gömülü Sistemler ile Mobil Uygulamalar dersi için yapmış olduğum "Meskenlerin Güvenliğini Sağlamak Amacıyla Yabancı Kişi Tanıma Ve Bildirim Sistemi"nin detaylı anlatımını yapacağım.

Meskenlerdeki yabancı kişi algılama ve bildirim sistemi, ulusal düzeyde güvenlik ve huzurun artırılması açısından önemli bir kazanımdır. Meskenlerdeki yabancı kişi algılama sistemi gibi projeler, ülke genelinde güvenlik ve suç önleme çalışmalarına katkı sağlayarak, vatandaşların yaşam kalitesini artırmaya yönelik önemli bir adım olarak kabul edilebilmektedir. Bu tür projeler, hırsızlık, soygun ve diğer suçların önlenmesi açısından yerel polis ve güvenlik birimlerine yardımcı olabilmektedir. Teknoloji geliştirme ve yenilikçilik açısından da önemli olan bu projelerin evlerdeki güvenlik sistemleriyle yeni teknolojileri bütünleştirmesi ülke çapında işletmeler için fırsatlar yaratabilir.

Bu sistem, konutlarda yaşayan kişilerin güvenliğini artırmak ve yabancı kişilerin evlere girmesini önlemek için tasarlanmıştır. Bu sayede, hırsızlık, gasp, istismar gibi suçların önlenmesi hedeflenmektedir. Düşük güç kullanan kamera, sensör gibi bazı cihazlara ek olarak tasarlanan sistem sayesinde enerji tasarrufu sağlanması mümkün olmaktadır. Bu şekilde, meskenlerdeki yabancı kişi algılama ve bildirim sistemi güvenliğin arttırılmasına katkı sağlarken enerji tasarrufu sağlayarak da ülke genelinde kullanılabilecek önemli bir teknolojik kazanım haline gelmektedir.

Planlanan proje ile çeşitli sorunlara çözüm sunulması hedeflenmektedir;
*	Hırsızlık, vandalizm ve diğer suçların önlenmesi: Kamera sistemleri evde veya apartmanlarda hırsızlık, vandalizm ve diğer suçların önlenmesine yardımcı olabilir. Bu sistemler, suçluların tespit edilmesine ve yakalanmasına yardımcı olabilir.
*	Evdeki güvenliği arttırmak: Kamera sistemleri evdeki güvenliği arttırabilir. Özellikle yalnız yaşayanlar veya yaşlı kişiler için bu sistemler, acil durumlarda yardımcı olabilecekleri bir alarm sistemi gibi hareket edebilir.
*	Acil durumlara müdahale: Kamera sistemleri, evde veya apartmanlarda oluşabilecek acil durumlara hızlı bir şekilde müdahale edilmesine yardımcı olabilir.

*	Projenin detaylı anlatımı için [Proje Detayları](https://github.com/myssahin/Foreign-Notification-System/wiki) sayfasına gidebilirsiniz.
